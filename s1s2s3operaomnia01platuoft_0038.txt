xxxvl

speciem et similitudinem. Nam scena constituta est certo loco, ubi
res agitur. introducuntur personae inter se colloquentes, quarum
ingenium, mores, vitae conditio, sentiendi, iudicandi loquendique
ratio prorsus a'd ipsius vitae veritatem describuntur et exprimuntur.
Praeterea disputationem interlocutorum non inepte comparaveris
cum actIone , qualis est dramatica. Habet enim illa initium, pro-
gressum, digressiones ‚ *exitum3 habet pro consiliorum varietate
sublimitatem, gravitatem, urbanitatem, festivitatem, inopinatas
conversiones3 habet denique omnia, quae in dramaticis fabulis re-
periuntur, ita ut inter legendum non subtilem aliquam disputatio-
nem de philosophiae rationibus audire tibi videaris, sed fabulae
alicui, tragicae vel comicae vel satyricae ‚ spectator interesse.
Accedit, quod oratio passim est plane poetica, crebris imaginibus
ac similibus distincta, adeoque habet involucra fabularum, quibus
philosophiae praecepta proponuntur atque firmantur. Quum vero
sit lex cum ceterarum artium omnium, tum poeseos imprimis, ut
eum rerum varietate, quae afferat delectationem, etiam coniuncta
sit et quasi copulata unitas , quam vocant technici, hoc est omnium
ac singularum partium quasi consensio quaedam, effecta illa eo,
quod ‘omnia ad unumeundemque finem referuntur3 poeta philoso-
phus admirabilem etiam hac in re artem adhibuit, qui omnia illa,
quae varietatis habent delectationem , ita uni sermonis consilio et
fini accommodavit et attemperavit, ut nihil inepte intrusum> sit,
nihil moleste desideretur, cuncta inter se quasi ainica quadum con·-
sensione concordent et principi argumento sermonis illustrando in·-'
serviant. Ac tanto plus lucis externa illa dialogi species ipsi dle-
putationi afferre solet, quod ea ita est comparata, ut non mero in-⁵
genii lusu excogitata, sed plerumque ad ipsam vitam hominum,
qualis illa aetate suit, conformata sit et instructa. Quum enim
omnis Platonis ratio et doctrina paullatim nata esset ex aequalium ⁵
sentiendi, cogitandi agendique ratione, neque fieri ullo modo
posset, quin ad eandem referretur, sermonum suorum ornatum ita
ille delegit et instruxit ‚ ut ad sophistarum, philosophorum , viro·
vrum civilium, denique aequalium suorum mores, instituta, placita,
opiniones respexerit. Itaque sophistis fastum, arrogantiam, inanem
doctrinae ostentationem tribuit, pariterque mores aliorum homi-
num, quos loquentes introducit, ita describit et quasi effingit, ut

