10 PRAEFATIO

tibi molesti simus propter imminentem calamitatem. luo vero bis
auditis leniter subridens, papae, inquit, Simmia, aegre protecto
aliis potero persuadere me mortem non in malis babere, quum
vos adeo vereamini, ne mibi nunc de his rebus disserere molestum
eit. ltaque eos amice cohortatus est, ut si quae ipsis dubia vide-
rentur, ea ne dubitarent exponere. Etiamsi enim certam explora-
tamque immortalitatis scientiam in hae vita non possemus consequi,
omnibus tamen viribus enitendum esse, ut, quae proxime ad verisi-
militudinem accederent, ea exquirerentur, quo facilius atque tutius
illorum auxilio, tanquam rate, hoc impetuosum vitae pelagus tra-
iiceremus. His dictis permotus Simmias ‚ fatebor equidem, inquit,
quae adbuc disputasti, ea mihi nondum omnem scrupulum ex
animo exemisse. Neque enim absurdum videtur, quod permulti
homines arbitrantur, animum nil esse nisi harmoniam quandam ex
iusto singularum corporis partium temperamento oriundam. Quem-
admodum igitur concentus fidium dissolutis lyrae partibus interit,
ita vide ne fracto dissolutoque corpore itidem animi omnis vis et
natura dispereat. Tum Socrates vultu ad risum composito et, ut
solebat, intenta oculorum acie circnmspiciens, non male, ait,
Simmias meam orationem videtur impugnasse. Sed huic prius-
quam respondeamus , etiam Cebetis audienda sententia est. Et Ce-
bes quidem se in iisdem fere haerere dixit, de quibus Simmiae
dubitaret. Quae tu, inquit, modo disputasti, iis licet efficiatur,
ut animus diuturnitate corpus superet, tamen nondum est demon-
stratum eundem ab interitu omnino esse liberum. Fieri enim po-
test, ut animus, quum in multa deinceps corpora migret iisque su-
perstes sit, tamen et ipse temporis diuturnitate tandem fatiscat et
conteratur. Quis igitur nobis praestet hoc , in qno nunc degimus,
corpus non esse ultimum?

Cap. xxxvln —- XL. His dietis nos omnes, qui apud So-
cratem aderamus‚ vehementer suiuus perturbati. 'Nam quum antea
Socratis disputatio nobis plane satisfecisset mirificeque placuisset,
'nunc tamen Simmiae et Cebetis dubitatio effecit, ut consilii prorsus
inopes haereremus. Socrates vero tantum abfuit ut de causa sua
videretur esse sollicitus, ut nunquam magis admiratus sim viri
tranquillitatem atque constantiam. Nam non solum benevole aman-
terque excepit illas Cebetis et Simmiae dubitationes3 sed etiam nos
quum animadvertisset vehementi dolore peroulsos esse, ad pristi-
nam immortalitatis spem et fiduciam erexit. Monuit autem ante
omnia, ut nobis caveremus, ne, si quando errore in veri investiga-
tiene deciperemur, animo abiecto rationis et philosophiae osores
evaderemus. Quemadmodum enim hominum osores, inquit, fleri
nolent ii, qui quum de quolibet optima quaeque sperassent, a plu-
ribus dennceps decepti sunt et in fraudem inductu ita etiam qui

