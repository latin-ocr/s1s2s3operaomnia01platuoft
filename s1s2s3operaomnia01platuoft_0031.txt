 

‘ ,xm
’ recte colligere videmur eum extrema aetate scriptis iam in vulgus
editis limam adhibuisse eaque perpolite studuisse. Nam 'qui eum
suspicati sunt Politiam ino demum tempore composuisse , eos cer-2
tum putamus coniectura a vero aberrasse. Neque tamen integros
illos annos, qui usque ad vitae finem interfluxerunt, videtur unice
pei-poliendis libris suis impendisse, sed haud dubie etiam in sene·
ctute nova condidit ingenii sui monumenta. Quae qualia fuerint,
etsi non potest certo definiri, tamen coniectura assequi possumus.
Perlustrantibus enim nobis omnem Platonicorum librorum nume-
rum semper visum est opus de legibus scriptum non solum senile
quiddam habere, quod a ceterorum librorum vigore et venustate
plurimum distaret, sed etiam quasi confirmare narrationem eorum,
qui Platonem, postquam tertium in patriam rediisset, animum ad-
vertisse et tanquam ex idearum meditatione remisisse tradiderunt
ad rerum humanarum, quales re vera essent, contemplationem.
¹ Quod quidem nemini mirum videri potest, qui secum reputaverit
tum rerum usum, tum ipsam senectutem etiam praestantissimorum
hominum animos ab iis, quae solis ingenii viribus continentur et
una mentis agitatione percipiuntur, revocare solere ad sobriam co·-
gitationem earum rerum, quae in ipsa vita humana cernuntur atque
non mentem tantum, sed etiam sensus propius attingunt. Itaque
philosophus quum olim mente et cogitatione plerumque in idearum
doctrina esset versatus , vergente aetate* potius ad ipsam hominum
vitam considerandam animum adiecit, ut quasi compararet ipsam
rerum veritatem cum doctrina illa, quam olim divini ingenii bene-
ficio et ope condiderat. Quum vero, priusquam Academia relicta
iu Siciliam iterum navigasset, admirabile illud opus, quod est de
optima civitate, composuisset, et postea animum ad res civiles
aequalium suorum advertere quasi necessitate quadam coactus esset,
eundem illum locum denuo tractavit iu eo libro, quem de legi—
bus inscripsit, in quo ab ultima *optimae civitatis forma descendit,
atque ita rem instituit, ut leges scripsisse videretur , quae possent
in vitam hominum introduci*)⁴ Qua in re etsi ita versatus est, ut

 

·) ν.ι Legg. V. p. 739. m. p. 80⁴1.

