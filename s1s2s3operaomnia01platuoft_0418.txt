4 PRAEFA‘rm

amoris, quam ipse Socrati in aliis libris adspersisset vel alii in eum
eontulissent, ab eo abstergeret, et ut esset quod in eodem genere
Xenophontis Symposio opponeretur. Alii in ea fuerunt opinione,
ut Platonem suam ipsius sententiam de praestantissimi amoris na-
tura explicare voluisse iudicarent. Fuerunt etiam qui putarent in
hoc libro exhiberi exemplo Socratis imaginem perfecti sapientis,
quatenus in ipsa vita atque actione cerneretur. Sed longum est
omnes sententias, quas viri docti de consilio ae proposito, quod
Plato in hoc libro scribendo secutus sit, protulerunt, singulatim
recensere. Praestat argumentum eius breviter enarrare, quod
quum plurimum valeat ad perfectam sermonum intelligentiam ‚ tum
efficiet etiam hoc, ut quid de hac causa statuendum sit, facilius
atque clarius omnibus appareat. Et argumentum quidem libri
quum eleganter descripserit Dan. Wyttenbach. Biblioth. erit.
V. I. P. I. p. 35„ viri doctissimi verbis utico minus dubitamus,
quod ipsi id melius enarrare non possumus. De consilio autem
operis quid nobis videatur, ita explicabimus, ut nostra utamur
oratione.

Cap. I — ΙΙΙ. Ducit igitur Apollodorus, qui familiaribus
omnia haee narrasse dicitur, initium narrationis ab Aristodemo,
qui Socrati, praeter consuetudinem lauto caiceatoque, obviam ve-
niens, eum interrogat, unde tam elegans repente exstiterit. Ad
Agathonem, inquit Socrates, proficiscor, invitatus ad convivium3
nam heri, quum victoriae suae tragicae festum celebraret, nolui
convivarum multitudini me immiscere3 quare promisi ei hodie ad
coenam: atque ita me ornavi, ut elegans ad elegantem venirem3
sed vin' tu mecum ‚ quanquam non invitatus, ad eius coenam ve-

. nire2 Ego vero, inquit, ut tibi videtur. Igitur simul procedunh
Sed quum intraret aedes Aristodemus, solum se videt relictum3 So-
crates nusquam apparet3 substiterat enim in via, qui eius erat mos,
cogitationi intentus. Postea venit et ad Agathonem considit. Con-
vivae coena peracta libant, Paeanem canunt, ad potum se conse-
runt.

Cap. lv. ·— V. Ibi Pausanias eiusmodi sermonis initium in-
iecit, quo convivas moneret, ut viderent, qua ratione suavissime
biberent: ego enim, inquit, potius ex hesterno potu requiem quam
nova pocula quaero. Hoc consilium reliqui probant3 convenit ina
ter eos, ut doctis potius sermonibus quam vino peragatur convi-
vium. Suscipit sermonem Eryximachus medicus, eumque rationi*
bus ex arte sua depromtis confirmat, atque auctor est reliquis, ut
singuli deinceps oratione laudes Amoris celebrent. Dimittitur
tibicina„ ,

Cap. VI. Primus de Amore dicit Phaedrus, eumque Hei
niodo Parme-uiaeque auctoribus deorum omnium antiquissimum esse 4

Ι

