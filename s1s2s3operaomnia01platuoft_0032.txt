XXX

quae de origine civitatis exposuit, ea consentiant fere cum iis, quae-
in Politia disputaverat , tamen quae pertinent ad exemplar illud
optimae civitatis, quod civibus preposuerat, non attigit, plurimum
vero operae collocavit in describendis officiis et muneribus mag-i·
stratuum atque institutione puerorum. ,Videtur autem Plato, quum
libros de legibus'consignarea in animo habuisse consilium alius
etiam scriptionis componendae, in qua doceret, quae esset optima
civitatum emendandarum, ratio pro varia temporum et locorum con-
ditione ²'). Quem tamen librum quominus vel inchoaret vel absol-
veret, senectutis imbecillitas aut mors eum probibuit. Obiit au-

> tem olymp. CVIII. 1. a. 348. a.v Chr. n. anno aetatis octogesimo

νῶθ’)

· Et haec quidem sunt, quiae de vita divini philosophi vel me-
moriae sunt tradita vel ex scriptis eius coniici probabiliter possunt.
Quae omnia qui uno quasi obtutu consideraverint, ii tum de viri
ingenio, tum de eius philosophia et scriptis rectius iudicabunt,
quam fieri vulgo solet. 'Quemad'modum enim non audiendi sunt
qui Platonem singulas doctrinae suae partes ex aliorum philosopho-
rum placitis composuisse dictitarnnt, ita etiam reiiciendam cense-
mus opinionem eorum, qui illum finxerunt solis ideis quasi dedi-
tum fuisse, ab omni rerum humanarum meditatione remotum et
alienum. Etenim omnis Platonis sapientIa paullatim quasi nata est
atque orta ex aetatis , qua vivebat, institutis, moribus, sentiendi
agendique ratione, ut fieri non posset, quin ad eadem etiam referre·-
tur ‚· praesertim quum accederet magnus rerum usus atque vitae
cognitio ex hominum multorum consuetudine comparata. Quum
autem indefessum veritatis studium philosophum impulisset, ut su-
periorum philosophorum placita investigaret, cognosceret, explo-
raret, tum ingenii virtus et praestantia effecit, ut neque temere in
illis acquiesceret, et paullatim ad eam contenderet philosophiae
sublimitatem atque dignitatem, quae non solum aequalibus, sed
etiam‘posteris merito visa est prorsus singularis et paene divina.

β*

⁸) V. Dilthey in Examine Platonicorum librorum de Legibus
p. 10 sq. qui hoc probabiliter collegit ex loco libri V. p. 739.

”J V. Coi-sin. 1. c. p. 87.

