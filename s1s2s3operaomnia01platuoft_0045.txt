xmn

invento non amplius poterit dubitari , quid potissimum philosophus
spectaverit, atque omnia, quae obscura videri potuerint, suam lu-
*cem habebunt.

Sed quoniam, quomodo in his omnibus versandum sit, e
superioribus satis intelligi potest, non estquod diutius in his prae-
ceptis explicandis versemur. Quocirca nil superest nisi ut, quid in
hac librorum Platonicorum editione secuti simus, paucis declaremus.

Duplex autem nostrum fuit officiumr, alterum, quod cernitur
in Graeca oratione ad fidem optimorum librorum exigenda et exami-
nanda3 alterum, quod refertur ad verborum atque rerum interpre-
tationem. Atque primum illud per consilium huius editionis arctio-
ribus limitibus circumscribendam fuit: alterum etsi et ipsum exi-
gebat bmvitatem, tamen non ita fuit angustis finibus includendum,
quin disputationis ubertatem quandam caperet. Itaque orationem
Platoni· fere talem exhibuimus, qualem dedimus in operum Plato-
nicorum editione Weig elii nostri consilio et auctoritate suscepta,
hoc est ad fidem plurimorum codicum manuscriptorum examina-
tam et emendatam. Quum vero critica supellex, praesertim copiis
Bekkerianis accedentibus , lautior esset quam ut omnia, quae inde
'seligenda viderentur, copiose possent explicari, hac usi sumus ra-
tione, ut primum nonnisi potiorem lectionis varietatem excerpere-
mus3 deinde in ea enarranda et diiudicanda brevitati quantum fieri
posset studeremus. Itaque critica annotatio, quam adiecimus,⁴fere
*est eiusmodi, quae demonstret maxime, quatenus nostra verborum
recensio· vel a communi veterum editionum, Aldinae, Basileen-
sium, Stephanianae, lectione, vel etiam a sola Stephani scriptura,
quam fere vulgatam diximus, recedat, quo magis legentibus
pateat, quid recentioribus temporibus ope codicum manuscripto-
rum in Platone novatum sit atque emendatum. Qua in re versati
sumus sic, ut aut vulgatam lectionem simpliciter indicaremus, ubi
res ipsa et codicum consensio nullam admitteret de alterius lectionis
veritate dubitationem, aut verbo diceremus codices vel plurimos vel
optimos vel optimos atque plurimos, vel etiam paucos eosdemque
optimos hanc vel illam lectionem confirmare *); singulos nonnisi iis

 

⁸) Qui> codices optimi habendi sint ¹et ad emendandos libros a no-
bis editos utilissimi, indicavimus in indice editionum et prae-

